#### Розділ 1
![[Pasted image 20250108223205.png]]

Вавилонський полон відбувся через 100 років після смерті Єзекії

Ісая пише в час правління чотких царів, одразу до приходу Манасії до влади

Книга Ісаї напевно була завершена вже після розпаду Самарії

"У що вас ще бити, адже ви продовжуєте _своє_ відступництво? Вся ваша голова в ранах, і кожне серце хворе! Від підошви ніг і до голови на ньому (_Ізраїлі_) немає здорового місця: синці, рани й свіжі виразки не оглянуті, не очищені, не перев’язані й не зм’якшені єлеєм."

Тут підкреслюється глибина і неможливість вирішення проблеми гріха. це про майбутне вроді

Юдея порівнюється з Содомом і Гоморою, символами найважчих гріхів, хоча це начебто найбільш наближений до Бога народ. 

"Навіщо Мені безліч ваших жертв? — говорить ГОСПОДЬ. — Я переситився всепаленнями з баранів, жиром відгодованих телят, — крові биків, овець та козлів Я не бажаю! Коли приходите, щоб з’явитися переді Мною, хто від вас вимагає, щоб ви топтали Мої двори? Не приносьте більше даремних дарів! Ваше кадіння стало огидним для Мене! Новомісяччя, суботи й скликання зборів Я не можу терпіти — беззаконня разом _зі_ святкуванням! Ваші новомісяччя і ваші свята ненавидить Моя душа! Вони стали для Мене тягарем, — Я змучився _їх_ нести! І коли ви простягаєте свої руки, Я відвертаю від вас Свої очі; навіть якщо б ви примножували ваші молитви, Я не слухатиму вас. Ваші руки закривавлені!"

"Обмийтеся, станьте чистими, усуньте ваші злі вчинки з-перед Моїх очей, — перестаньте чинити зло, навчіться робити добро, дотримуйтесь правосуддя, рятуйте пригнобленого, захищайте сироту і заступайтесь за вдову! Тоді приходьте і розсудимось (_проаналізуємо_), — говорить ГОСПОДЬ, — і хоча б ваші гріхи були, наче кармазин, вибілю, як сніг; і якщо будуть, як багряниця, стануть _білими_, наче вовна."


#### Розділ 2 

Пророцтво про день Господній:
- гора ГОСПОДНЬОГО дому стоятиме твердо на чолі інших гір і підніметься над пагорбами, — потягнуться до неї всі народи
- Вони перекують свої мечі на плуги, а списи свої — на серпи; більше не підніматиме народ проти народу меча, і не вчитимуться більше воювати
- Поникнуть горді погляди людини, буде принижена людська зарозумілість, і лише один ГОСПОДЬ у той день буде піднесений
- І впокорена буде гординя людини, — принизиться велич людей. Один лише ГОСПОДЬ буде найвищим у той день
- Того дня люди повикидають кротам і кажанам своїх срібних гидких ідолів та своїх ідолів золотих, яких собі зробили, щоб їм поклонятися

Також згадується, що через надмір багатства Ізраїль загордився, і що перейняв східних богів та чаклунство

#### Розділ 3

Тут продовження про день Господній:
- буде криза лідерства (то певно десь в районі вавилонського полону): "Тоді людина хапатиме за полу свого брата в родині свого батька, _говорячи_: В тебе є одяг, — будь нашим правителем, а ці руїни нехай _будуть_ під твоїм управлінням!"
- Господь встав до суду, щоб судити народи

І ще класна ілюстрація про полон:
"Ось що ГОСПОДЬ говорить: Через те, що дочки Сіону загордились і ходять, витягнувши шию й підморгуючи очима, — ступають дрібними кроками, брязкаючи _ланцюжками_ на своїх ногах, тому Господь вкриє пархами голову сіонських дочок, — ГОСПОДЬ відкриє їхню наготу. Того дня Господь познімає гарні ланцюжки на ногах, прикраси на чолі й намиста; сережки, браслети й опахала; віночки на голові й прикраси на ногах, пояси, пляшечки з пахощами й амулети; персні й кільця для носа, вишуканий убір, пов’язки, хусточки і торбинки; дзеркальця, блузочки, завої і накидки. І буде, замість приємних пахощів, — сморід, а замість пояса — шнурок, замість мистецьки укладеного на голові волосся — лисина, замість оздобленого вбрання — тісно облягаюча мішковина, і замість краси — _ганебне_ тавро"

В попередньому розділі якраз згадується про надмір багатства, і, як наслідок, гордість і зарозумілість народу
#### Розділ 4

Продовження про полон:

"Коли Владика Господь обмиє бруд дочок Сіону і духом суду та духом вогню очистить плями крові Єрусалима з-посеред нього, тоді ГОСПОДЬ створить над усім простором гори Сіону і над Його святковими зібраннями вдень хмару і дим, а світло палаючого вогню — вночі"

В Ісаї прикольно, що завжди серед повного трешу є шматочок надії 

#### Розділ 5

Тут Ізраїльпорівнюється з виноградником, якого добре доглядали, але він не приніс плодів

Далі перелічуються різні гріхи з префіксом "Горе тим ...":
- що прилучають дім до дому, так що _іншим_ немає місця, — так ніби ви одні поселені на землі
- котрі з самого ранку шукають п’янких напоїв
- котрі тягнуть за собою гріхи, наче шнурами марноти, і при цьому, іронізуючи, кажуть: Нехай поспішить, пришвидшить Своє діло, аби ми Його побачили
- котрі зло величають добром, а добро — злом
- хто мудрий у власних очах і розумний перед самим собою
- котрі хоробрі пити вино
- котрі за хабарі виправдовують винуватого

Далі передбачення про спустошення і прихід сильного народу, який завоює Юдею

#### Розділ 6

У рік смерті царя Уззії = 733 до н.е.

Ісая описує своє видіння Божої присутності: храм, херувими, шати і тд

Перше, що каже Ісая - що він нечистоустий. Реакція на споглядання святості - це усвідомлення гріховності

Бог питає: "Кого Мені послати, і хто піде для Нас?", хоча окрім Ісаї там нікого немає. Він ніби очікує ініціативи від людини

"Він промовив: Йди і говори цьому народові: Ви слухаєте уважно, але не розумієте; ви очима дивитеся, але не пізнаєте!"
Бог дає начебто безглузде, непотрібне і важке завдання. Принаймні, таким воно здається

"І хоча б на ній залишилась, або повернулась десята частина, то вона буде знову знищена, але, як теребінт і як дуб, після того як їх зрубають, залишається корінь, так _залишиться_ його пень, який стане святим насінням."

Тут знову повний треш і маленький шматочок надії

#### Розділ 7

Сирія і Самарія об'єднуються, щоб захопити Юду. Бог посилає Ісаю, щоб той підбадьорив юдейського царя Ахаза, що він вистоїь, а Сирія зникне через 65 років (так і сталося). 

Тут же в розмові з Ахазом з'являється перше пророцтво про Ісуса: "Ось Діва завагітніє й народить Сина, і дасть Йому ім’я Еммануїл"

Потім Ісая пророкує, що в юдеї теж буде спустошення

#### Розділ 8

Продовження пророцтва про Юдею

Ісая увійшов до пророчиці, і породив сина з іменем "поспішає здобич, прискорюється грабунок", в якому є пророцтво для Ізраїля

"перш ніж дитина навчиться вимовляти: тату мій і мамо моя, понесуть багатства Дамаска і здобич від Самарії перед ассирійським царем"
Це дуже схоже до пророцтва про Ісуса як дитину. Це якось гарно переплітається з попереднім розділом

Ассирія порівнюється з річкою, яка вийде з берегів і поглине Сирію та підійде до шиї Юди (це дуже гарно описує, як в часи царя Єзекії ассирійське військо оточило Єрусалим)

"Обмірковуйте плани, але вони не здійсняться; видавайте накази, але вони не будуть виконані, бо з нами Бог."

"ГОСПОДА Саваота — Його свято шануйте! Його Одного вам слід боятись і перед Ним вам треба тремтіти!"

Далі вроді друге пророцтво про Ісуса: "Він буде Святилищем (_для вірних_), і каменем спотикання, — скелею спокушення для обох царств Ізраїлю, пасткою і сильцем для мешканців Єрусалима."

Ісая каже: "Ось я і діти, яких мені дав ГОСПОДЬ, — ми є ознаками і передвістям в Ізраїлі від ГОСПОДА Саваота, Який мешкає на горі Сіон." Маються на увазі імена Ісаї і його дітей: Ісая означало «спасіння в Єгові»; ім’я старшого сина – Шеар-Яшуб – «_спасеться залишок_»; ім’я молодшого – Магер-Шалал-Хаш-Баз, що означало: _«поспішає здобич, прискорюється грабунок»_.

Знову маленька надія серед повного трешу: "І блукатиме (_рід Якова_) по ній (_землі_) пригнічений та зголоднілий; і коли зголодніє, то розлютиться і проклинатиме свого царя та свого Бога… Нарешті погляне вгору, після чого погляне на землю, а там горе і морок, — непроглядна темрява утиску… Проте не завжди буде морок для того, хто пригноблений. Як у минулому Він (_Бог_) відкинув країну Завулона і землю Нефталима, так у майбутньому прославить приморську дорогу, що на другому боці Йордану, — Галилею _язичницьких_ народів!"

Не знаю, що таке Галілея Язичницьких народів, але хочеться думати що це про те, що Бог має на меті врятувати всі народи 

#### Розділ 9

Третє пророцтво про Ісуса на початку розділу: "Народ, який ходить у темряві, побачить велике сяйво, — над тими, котрі живуть у країні смертної тіні, засяє світло"

"Дитя нам народилося, — нам дано Сина. Влада на Його плечах, і дадуть Йому ім’я: Дивовижний Порадник, сильний Бог, Отець вічності, Владика миру"

Далі дуже жоске пророцтво про Самарію, особливо на фоні піднесеного настрою початку розділу про месію:

"Від гніву ГОСПОДА Саваота горітиме земля, і люди стануть поживою вогню. Ніхто не щадитиме навіть свого брата. Рубатимуть праворуч, та залишатимуться голодними, пожиратимуть ліворуч, але не будуть ситими, — людина пожиратиме тіло своєї руки: Манассія поїдатиме Єфрема, Єфрем — Манассію, а потім обидва разом _підуть_ проти Юди. Але й після всього цього не відвернеться Його гнів, і рука ГОСПОДНЯ залишатиметься простягнутою"

людина пожиратиме тіло своєї руки - це метафора про братовбивчі війни

Здається, цим розділом розпочинається серія сумних пророцтв про різні народи
#### Розділ 10

Тут сумне пророцтво про Ассирію. Її Ісая порівнює з палицею гніву та жезлом обурення в Божих руках, произначеним для знищення Самарії, який запишався.

Далі Ісая описує, як ассирійці думають про самих себе і про захоплені народи і це дуже схоже на промову ассирійців при оточенні Єрусалиму. Там вони закликали юдеян залишити надію на Бога, бо Ассирія захопила вже безліч народів і жодному з них не допомогли їхні боги

"Але хіба сокира величається перед тим, хто нею рубає? Хіба пила вихваляється перед тим, хто нею працює? Це схоже, якби палиця розмахувала б тим, хто її піднімає, або кий опирався б на того, хто його тримає в руці"

Далі знову про руйнування Ізраїлю і те, що лише малий залишок врятується. Ці люди вже не покладатимуться на союзників, а лише на Бога

І вкінці детальний і поетичний опис, як Ассирійське військо по черзі захоплюватиме міста Юдеї і підійде до Єрусалима, але потерпить поразку
#### Розділ 11

Четверте пророцтво про Ісуса:
"Вийде Пагонець з Єссеєвого пня, — Паросток з його кореня видасть плід. І спочине на Ньому ГОСПОДНІЙ Дух, — дух мудрості й розуму, дух поради і сили, дух знання і ГОСПОДНЬОГО страху. Він сповниться ГОСПОДНІМ страхом. Не за поглядом Своїх очей судитиме, і не за слухом Своїх вух вирішуватиме справи, але по справедливості звершуватиме судочинство над убогими і неупереджено виголошуватиме вироки покірним землі. Жезлом Свого слова вражатиме землю і подихом Своїх уст знищить нечестивого. Справедливість буде поясом на Його крижах, — Він підпережеться правдою"

Далі вже шось про відновлений світ вкінці часів:
"На всій Моїй святій горі ніхто не чинитиме _іншому_ зла і не шкодитиме, адже земля буде сповнена пізнання ГОСПОДА так, як вода наповнює море"

Далі шось про те, що Ізраїль переможе всіх ворогів і всі племена будуть жити в мирі

А може то про повернення з полону
"Таким чином для залишку Його народу, який ще перебуває в Ассирії, відкриється широка дорога, яку мав Ізраїль, коли він вийшов з єгипетського краю."

Не дуже зрозуміло, про що саме цей розділ, але написано дуже гарно і надихаюче, особливо, в порівнянні з попередніми
#### Розділ 12

Тут коротка пісня прославлення як продовження попереднього розділу. Написано ніби один з псалмів

#### Розділ 13

Тут пророцтво про Вавилон

На початку йдеться про Господнє військо, з далеких країн, яке звершує Його гнів - це певно про захоплення Юдеї Вавилоном

Далі текст плавно перетікає в прихід Господнього дня, коли будуть знищені грішники

далі опис жахливих страждань жителів Вавилону, переможеного мідійським військом: "Їхні луки вбиватимуть юнаків, й не пощадять материнського плоду в утробі, — їхні очі не змилосердяться над дітьми. Вавилон, окраса царств, оздоба гордості халдеїв, стане, як Содом і Гоморра, яких Бог знищив"

Потім опис спустошення Вавилону, що він заросте хащами і там оселяться дикі звірі. Подібний опис спустошення досить часто зустрічається в цій книзі

#### Розділ 14

Про Ізраїль Ісая пише, що раби пануватимуть над своїми панами, ізраїльтяни володітимуть тими, котрі володіли ними

Далі написана пісня про вавилонського царя, яку Ізраїль за пророцтвом має заспівати після полону:
- "Постіль під тобою — черв’яки, а твоє накриття — хробацтво" Дуже подобається слово "хробацтво"
- "Як же ти впав з неба, досвітня зоре, сину зірниці, — розбився об землю, погромнику усіх народів. Але ж ти говорив у своєму серці: Підіймуся на небо, вище Божих зірок поставлю свій престол, сяду на Горі Зборів, — на далекій північній горі" - Дуже відчувається іронічний настрій, як насмішка. Далі теж багато подібних різких протиставлень 

Господь Обіцяє розгромити ассирійців на Своїй землі

Після смерті Ахаза Ісая пише: "Не радій, филистимська земле, що зламаний жезл, який вас бив, — адже зі зміїного зародка виросте гадюка, а від неї народиться літаючий дракон"

Це про ассирійське військо, яке буде нищити филистимлян

#### Розділ 15

Сумне пророцтво про Моав

Моав - це фактично братній народ з Ізраїлем, бо Моав - це син Лота, брата Авраама

Тут Ісая виявляє співчуття до страждань Моаву: "І моє серце голосить за Моавом, — його біженці _втікають_ аж у Цоар і ..."

Багато географічних назв: міста. гори, річки, про які я не вкурсі, але всюди великий плач і багато біженців.

#### Розділ 16

Цей розділ є логічним продовженням попередноього. Тут Ісая говорить, що багато біженців з Моаву прибудуть до Юдеї: "Адже дочки Моава уподібняться пташенятам, що випали з гнізда, і опинилися біля бродів Арнону"
І Ісая закликає юдеян прийняти їх

Далі п'яте прорцтво про Ісуса: "Тоді утвердиться престол милосердям, і на ньому сидітиме справедливий суддя, котрий дбатиме про дотримання закону, — він діятиме справедливо в Давидовому наметі"

Далі продовження опису страждань Моаву:
- Ісая говорить про зарозумілість Моаву, як він пишається собою. Саме через цю зарозумілість плач від втрати буде особливо гірким
- Опис плачу за різними містами і виноградниками. Знову Ісая про себе пише: "Тому і я оплакуватиму разом із Язером виноградники Сівми, ..."
- Опис спустошення: зупинилися співи, крики і веселощі
- "І хоч виходитиме Моав на узвишшя і до знесилення молитиметься у своїй святині, йому це не допоможе"
- Дуже дрібі деталі здійснення пророцтва: "рівно за три роки, відповідно до року наймита, (_день у день_) слава Моаву з усім його велелюддям буде зневажена, а залишок буде дуже малим _і_ незначним". Про залишок дуже схоже на пророцтво про Ізраїль

#### Розділ 17

Пророцтво про Дамаск, столицю Сирії

Знову руїни, спустошення і тваринки, які населяють колись людні міста

Доля Сирії буде така ж, як у Ізраїля - лише малий залишок теперішньої слави врятується - як пшениці на полі післязбору врожаю

Далі Ісая пише, що люди відкинуть Ідолів і перестануть покладатися на інші народи, а їх погляд буде звернений лише на Бога. Дуже схоже на другий розділ
#### Розділ 18

Пророцтво про високорослий народ з гладкою шкірою, відомого силою та загарбництвом (думаю, що це про Ассирію, Ефіопію або Вавилон)

цей народ порівнюється з виноградом, який Бог обтинає

Потім від цього народу буде принесений плід для Господа
#### Розділ 19

Пророцтво про Єгипет. Найбільш детальне порівняно з іншими народами

- єгиптяни повстануть один проти одного
- Ніл пересохне і обміліє
- радники фараона даватимуть безглузді поради
- єгиптяни тремтітимуть перед Богом та Ізраїлем
- 5 міст присягнуться на вірність Богу
- "ГОСПОДЬ уразить єгиптян, — уразить — і вилікує. Вони обернуться до ГОСПОДА, — Він їх вислухає і дасть їм зцілення"
- Ізраїль стане благословінням для Ассирії та Єгипту: "ГОСПОДЬ Саваот поблагословить землю, проголосивши: Благословенний Мій народ: Єгипет, та діло моїх рук — Ассирія, а також Мій спадок — Ізраїль"

Також було шосте пророцтво про Ісуса: "Він буде знаком і свідченням ГОСПОДА Саваота в країні Єгипту: коли заволають вони (_Юдеї_) до ГОСПОДА через пригнічення їх гнобителями, Він пошле їм того, хто прийде на допомогу — Спасителя, Який їх врятує"

#### Розділ 20

Продовження пророцтва про Єгипет

Ісая три роки ходить голий і босий як знак, що такими ж босими і голими єгиптяни та ефіопці підуть у полон до Ассирії. Ізраїль власне надіявся на ці народи в протистоянні з Ассирією, таким чином Бог відбере цю надію:

"І скажуть у той день мешканці того узбережжя: Так ось на кого ми надіялись, у кого шукали допомоги, рятуючись від ассирійського царя! То як же нам врятуватись?"

#### Розділ 21

Тут пророцтва про приморську пустелю (не знаю що це), Едом і Аравію

1. Про приморську пустелю
Написано дуже емоційно. Акцент на тому, як швидко змінюються події, ніби сценарій до екшн фільму

"Такі бажані мені сутінки наганяють на мене жах" - схоже на опис Йова своїх страждань

там не дуже зрозуміло, про що саме йдеться і чи це добре пророцтво чи погане:
якісь князі хавають, потім хтось кричить, що треба ставати до бою, потім ставлять вартового, щоб він когось виглядав, той побачив кіннотників, що їдуть верхи попарно, передав це царю, і той закричав: "Упав, упав Вавилон! Потрощені, лежать на землі всі його ідоли!"

Я так поняв, що то типу армія тієї країни повернулася додому після успішної перемоги над Вавилоном, бо вони їхали попарно, ніби їх хтось впустив. Але така драма, що і не зрозуміло

2. Про Едом
"Надходить ранок, але ніч ще триватиме. Якщо захочете ще спитати, питайте, — поверніться й приходьте знову" - це все пророцтво

3. Про Аравію
В аравійському лісі переховуватимуться каравани деданців, які втелки від війни. А мешканці Теману мають їх напоїти і нагодувати

#### Розділ 22

Пророцтво про долину видіння - якась долина в Єрусалимі

- Єрусалим наповниться стрілами та колісницями Елама та Кіра
- Юдеї руйнуватимуть доми і лататимуть ними проломи в мурі
- навіть в облозі юдеї не будуть надіятися на Бога
- Замість плачу і ридання юдей святкуватимуть після пролому стіни, бо "завтра помремо"

Пророцтво про Шевну, начальника над царським домом: чого ти висікаєш собі гробницю у скелі - ти помреш у далекій і просторій країні (певно це про Вавилон). Замість тебе Я поставлю Еліякима

"Я заб’ю його, наче цвях, у надійне місце, і стане він вінком слави для _дому_ свого батька"

"Але настане день, — каже ГОСПОДЬ Саваот, — похитнеться цвях, забитий у надійне місце; він зламається і впаде, а весь тягар, що висів на ньому, буде знищений, бо _так_ сказав ГОСПОДЬ!"
#### Розділ 23

Пророцтво про Тир
- Знищені торговельні палати
- біженці з Тиру втікатимуть у Таршіш і Кіпр
- знищені твердині Ханаану і Таршішу
- про Тир забудуть на 70 років (перестане існувати)
- "після закінчення сімдесяти років ГОСПОДЬ відвідає Тир. _У той час_ він знову повернеться до торгівлі розпустою, і чинитиме блудство з усіма царствами світу, _зваблюючи всіх_ на поверхні землі"
- Прибутки з торгівлі в Тирі Бог призначить для праведних, щоб ті достойно жили
#### Розділ 24

Підсумок сумних пророцтв про різні народи - Господь нищить землю

- Бог зрівняє вельмож і слуг у стражданнях
- "Земля осквернена своїми мешканцями, тому що вони порушили Закон і змінили Заповіді, зламали вічний Заповіт" - це як вирок усьому світу, кожній людині
- Знову опис спустошення: не чути криків людей і звучання музичних інструментів. Всі будинки замкнені, "землю позбавлено радості"
- "Народи на землі спіткає таке, що буває з оливковим деревом, коли обтрусять і обіб’ють оливки; як з виноградником, коли зберуть його врожай" - таке порівняння вже зустрічалося декілька разів
- Правадники (напевно це про тих, хто залишиться після спустошення землі) вітатимуть Господа криками радості. Різко змінений настрій
- Земля цілком буде зруйнована, — земля повністю буде розтрощена, — земля труситиметься до основ - знову зміна настрою
- Підсумок уього сказаного: "Місяць почервоніє від сорому, а сонце застидається, коли ГОСПОДЬ Саваот зацарює на горі Сіон та в Єрусалимі, а перед старійшинами _засяє_ Його слава."

#### Розділ 25

Після сумних пророцтв про знищення землі Ісая звершує прославлення Господа, Який понизив гнобителів і став захистом для нещасних

Далі Ісая говорить про примирення і обєднання всіх народів у святкуванні: "І влаштує ГОСПОДЬ Саваот на цій горі бенкет із ситих страв і вишуканих напоїв для всіх народів, — бенкет з відбірного м’яса і з кістковим шпіком, з очищеними напоями". Може це про Боже царство, в якому об'єднаються представники різних народів

Одразу після цього пророцтво про перемогу над смертю, це мабуть можна вважати сьомим пророцтвом про Ісуса: "На цій же горі він знищить покривало. розпростерте над усіма народами, — покриття, яким накриті всі племена. Мій Владика ГОСПОДЬ знищить смерть навіки, зітре сльозу з кожного обличчя. Він усуне ганьбу Свого народу з усієї землі. Це сказав ГОСПОДЬ"

І дуже неочікуване завершення розділу: Моав буде потоптаний і Господь понизить його гордість і високі мури

#### Розділ 26

Продовження попереднього розділу: після знищення Моаву Юдея заспіває пісню Богові з наступним змістом:
- Заклик надіятися тільки на Бога (актуально для Юдеї, яка надіється на Єгипет)
- Бог упокорює гордих і понижує високі міста (актуально для Моаву)
Далі в пісні йде серія звертань до Господа:
- Йдучи дорогою Твоїх присудів, ГОСПОДИ, ми покладаємось на Тебе
- ГОСПОДИ, хоч Твоя рука вже піднята, але вони (нечестиві) її не бачать
- ГОСПОДИ, подаруй нам мир, адже всі наші справи Ти учинив для нас
- Але Свій народ, ГОСПОДИ, Ти намножив (перед тим було, що загарбники Ізраїлю мертві)
- ГОСПОДИ, у нещасті вони (юдеї) Тебе шукали, — коли Твоє покарання _падало_ на них, вони пошепки виливали свій біль перед Тобою
- І як породілля при наближенні родів стогне і кричить від свого болю, такими й ми були перед Тобою, ГОСПОДИ
Далі щось, що померлі оживуть, і, як висновок розділу, заклик заховатися на мить, поки не пройде Господній гнів 

Ще сподобався звідси такий вірш: "Якщо до нечестивого виявити милість, він не навчиться справедливості. Такий і в країні праведних чинитиме беззаконня, не звертаючи уваги на ГОСПОДНЮ велич"

#### Розділ 27

Знову попередній розділ логічно перетікає в цей: настане мить Господнього гніву, і "У той день ГОСПОДЬ покарає Своїм грізним, великим і потужним мечем Левіятана" або подолає хаос, встановивши порядок

Знову Ісая записує пісню, цього разу від імені Господа, знову порівнюючи Ізраїль з виноградником, як і в 5 розділі
Бог каже:
- Я стережу його, постійно його поливаю
- Я не маю гніву, але, якби всупереч Моїй волі виросли терен і колючий чагарник, Я війною виступлю проти нього, і дотла спалю!
Пісня продовжується, але далі вже від імені Ісаї
- Ізраїль пустить коріння, зазеленіє та принесе плоди, наповнить ними цілий світ
- "Хіба Бог Ізраїльтян бив, так як Він бив тих, котрі били _Ізраїль_? Хіба так вбивали Ізраїльтян, як вбивали тих, котрі вбивали Ізраїльтян?"
- Бог по справедливості покарав Ізраїль вигнанням, викинув Ізраїль зі спадщини (юдеїв)
- галуззя Ізраїлю посохне, його поламають і спалять

Але прийде день, коли Бог збере свій народ з Ассирії та з Єгипту, і тоді він поклониться Богу на святій горі

Знову видно повний треш і трошки надії вкінці, ну і зміну настрою  в розділі

#### Розділ 28

Тут Ісая розносить спочатку Ізраїль, а потім і Юду, причому ще сильніше, ніж Ізраїль

Єфрем (певно це головне коліно було в Ізраїлі) називається гордим п'яницею, одурманеним вином, вінець якого буде потоптаний, а гордість - з'їдена.

Натомість, сам Господь стане гордістю, славою та мужністю тих, хто залишиться (це напевно про юдеїв)

Проте і ці (священики, пророки і судді), одурманені вином, бачать неправдиві видіння і помиляються в рішеннях, "Бо всі столи, до останнього місця, наповнені брудом блювотиння"

Далі цікава фраза про природу Бога від імені вищезгаданих осіб, яка повторюється двічі в цьому розділі:
"_У Нього все_: наказ за наказом, і за наказом знову наказ; правило за правилом, правило за правилом, трохи тут, а трохи там…"

Люди, одурманені вином, бачать Бога як вимогливого господаря

Далі восьме пророцтво про Ісуса:
"Ось Я кладу в основу на Сіоні Камінь — Камінь випробуваний, наріжний, дорогоцінний, міцно закладений, і віруючий у Нього не похитнеться"

Далі Ісая провіщає сумну долю всім п'яним священикам і закликає їх перестати глузувати. Загалом вони тут зображені так, наче їхній розум затуманений і спотворений гріхом, і вони більше не здатні приймати здорові і мудрі рішення, і їхнє глузування походить від дурості

Вкінці розділу Ісая розповідає про землероба, який мудро сіє, меле і робить роботу, бо саме Бог наділив його мудрістю


#### Розділ 29

Пророцтво про оточення Єрусалиму Ассирійцями

незрозумілий і поетичний опис, як Єрусалим напівмертвий шептатиме до Господа, а Той, наче буря, вмить перетворить його ворогів у попіл

Далі Ісая продовжує розносити Юдею:
- Господь закрив очі провидців, забрав від них розуміння слІв Ісаї: "Tому розуміння усього цього буде для вас, як слова запечатаного сувою, який дають тому, хто вміє читати, кажучи: Прочитай це, будь ласка! А той відповість: Не можу, тому що він запечатаний!"
- Ісая вказує на показову релігійність народу, схоже на слова Ісуса: "Цей народ наближається до Мене своїми устами, і своїм язиком вшановує Мене, тоді як своїм серцем далекий від Мене. Їхня пошана щодо Мене — це завчений людський припис."
- "Які ж ви дволикі! Хіба ж можна гончаря зрівнювати з глиною? Хіба виріб скаже про того, хто його створив: Не він мене зробив? Чи скаже творіння про свого творця: Та що він розуміє!?"

Далі Ісая говорить буквально протилежне до попередніх речень: 
- "Того дня глухі почують слова з Книги, а очі сліпих, котрі перебувають у темряві і мороці, побачать!"
- "Нестійкі духом наберуться розуму, а ті, хто нарікає, навчаться послуху."
- "вони свято шануватимуть Моє Ім’я, прославлятимуть Святого Якового і боятимуться Бога Ізраїлевого" - це буквально нащадки тих, кого Ісая називає далеким серцем від Бога, дволиким та засліпленим

#### Розділ 30

Цей розділ за структурою схожий на попередній, але тут звернення до всього юдейського народу, а не лише до еліт

Тут описані гріхи, їхні наслідки, покаяння і відновлення, з кульмінацією і різкою зміною настрою в моменті найбільших страждань і навернення

Трохи по тезах Ісаї:

Гріхи
- ви покладаєтесь на Єгипет, не радячись з Богом, але він принесе вам лиш ганьбу та сором. На верблюдах несете свої скарби народові, який не принесе вам жодної користі
- Ви відкидаєте провидців та пророків, не хочете чути правди, натомість говорите: "Не пророкуйте нам правди, а говоріть нам щось приємне, — передбачайте оманливе!", не бажаєте і чути про Бога

Наслідки
- відкинення Бога стане для вас тріщиною у стіні, яка миттєво впаде
- Ви сподіваєтеся, що зможете втекти від ворога, тому вам і доведеться втікати
- Ваш залишок буде дуже дрібним

Покаяння
- "Господь відповість на голос твого волання і помилує тебе. Щойно почує, — відповість тобі."
- Ти будеш слухати голос своїх учителів, які направлятимуть тебе
- Ти відкинеш усіх ідолів як гидоту

Відновлення
- Буде багато врожаю і домашні тваринки будуть добре їсти
- Сонце сяятиме в 50 разів ясніше (то вже може про вічність)
- Буде багато потоків води
- Господь зруйнує Ассирію ударами власної руки (так і сталося через міжусобиці якісь, але не пам'ятаю деталей)

Взагалі дивовижно, наскільки детальні і точні пророцтва в Ісаї

#### Розділ 32

Настане час, коли Бог розставить все по місцях. В перших розділах Ісая писав, про кризу лідерства, що народом керуватимуть некомпетентні люди. Тут же зустрічаємо протилежне: "цар правитиме в праведності, і можновладці судитимуть справедливо"; "Більше ніхто не називатиме нерозумного шляхетним, а про негідника не скажуть, що він благородний"

Далі Ісая закликає безтурботних людей тремтіти і ридати, бо їхню землю очікує спустошення. Це вже не вперше Ісая засуджує безтурботність людей, а також їхню радість і впевненість в часи смутку і страждань (коли люди бенкетують зі словами "все одно завтра помре"). Цікаво, чому саме це погано. Якщо страждань не уникнути, то чому треба про них хвилюватися. Ісая ніби натякає, що цей плач і смуток може вплинути на долю людей, бо Господь милостивий,хоча прямо про це не говориться

Після спустошення настане відновлення. Використовується вже знайома з попередніх розділів аналогія: "пустеля знову стане садом, а сад уподібниться до лісу"

І через декілька віршів несподіване продовження: "Навіть якщо впаде град і повалить ліс, а місто опуститься в долину, — блаженні ви, якщо сяятимете на всякому місці, де є вода, і випускатимете вільно на пасовище вола і осла."

Ніби ліс (повнота і достаток на противагу спустошеній пустелі), який обіцяє Ісая не буде дуже стабільним,  але натомість у людей буде щось дуже стійке, якесь сяйво, але не зрозуміло, про що саме мова. В розділі неба додаткового контексту до цього

#### Розділ 33

Розділ побудований подібно до попереднього, але читається важче, важко вловити структуру і поділити на тези. Якось взагалі відчувається, що поступово менше стає трешу і більше надії

1. Настане час, коли буде спустошено спуштошувача і зраджено зрадника (подібно в попереньому розділі було, що ніхто не називатиме нерозумного шляхетним, а про негідника не скажуть, що він благородний)
2. Ізраїль звертається до Бога з прославленням і проханням про спасіння (це протилежно до безтурботності в 32 розділі)
3. Ісая прише про спустошення Ізраїлю в теперішньому часі. Підсумовується цк 8 віршем: "Адже їхні дороги опустіли, — немає тих, котрі ними подорожували б. Заповіт зламаний, міста зневажені, а людина нічого не значить" (в 32 розділі тут було про часи смутку і страждання). Далі Господь звертається до Ізраїлю та інших народів: "Ви завагітніли сіном, а народите солому; ваше дихання — вогонь, який вас і пожере". Після цього плавний перехід до Месії
5. "Хто з нас може перебувати поряд з пожираючим вогнем? Хто з нас спроможний встояти біля вічного полум’я? Той, хто живе праведно, і ..."; "Твої очі побачать Царя в усій Його красі, — дивитимуться на простори землі" Це можна вважати дев'ятим пророцтвом про Ісуса
6. Далі опис відновлення, як і в попередньому розділі. Але тут замість аналогії про ліс Єрусалим порівнюється з непорушним наметом, бо там перебуває Господь
7. І так само, як з лісом, непорушний намет теж порушуєтся, якщо я правильно це зрозумів: "Хоча й обвисли ваші шнури й не можуть міцно утримувати в своїх основах свої щогли, — через що не натягуються вітрила, але ви розділите велику здобич, і навіть каліки братимуть здобич". Або це про корабель, але неясно, звідки цей корабель взявся

#### Розділ 34

пророцтво про Едом, нагадує опис апокаліпсису в одкровенні,закінчується спустошенням і без надії

Основні тези:
- Господній гнів на всі народи
- Щезнуть всі небесні світила
- Господній печ сповнився кров'ю і жиром
- Прийде день Господньої помсти, коли земля наповниться кров'ю людей і свійських тварин
- Едом ські ріки та земля палатимуть
- Господь простягне по ній (землі Едому) шнур спустошення
- землею заволодіють дикі звірі

ʼПошукайте в ГОСПОДНЬОМУ сувої й прочитайте! Нічого з того, що так сказано, не забракне, — ніщо одне без другого не збудеться, оскільки мої уста це сказалиʼ - теж схоже на слова з об'явлення
#### Розділ 35

Дуже радісний настрій, пророцтва до пустелі Лівану, але по змісту наче до всього людства і пустеля наче використовується як загальний образ спустошення, відсутності життя і надії. 

Пустелі наповняться потоками, розцвітуть: ʼУ той час кульгавий підскочить, як олень, і язик німого піснею озветься, бо проб’ються води _навіть_ в пустелі, і в степах — потоки!ʼ

В пустелі з'явиться Дорога(Ісус?), якою ходитимуть лише відкуплені: 
ʼТам буде битий шлях, — дорога, яка називатиметься Святою. І не ходитиме нею нечистий. Вона лише _святим_ буде служити. На ній не заблукає навіть недосвідчений. Не буде там лева, — жоден хижий звір на ній не з’явиться, бо таких там не буде. Ходитимуть нею лише викупленіʼ

Це або про дорогу, якою полонені повернуться до Єрусалиму, або про Дорогу до Бога, але я думаю, що це і те, і інше


#### Розділ 36

Цей і наступні 3 розіди - мабуть мої улюблені у книзі. Вони описують короткий, але дуже насичений і цікавий істоичний період

У цьому розділі Рабшак просто елітарно розносить юдеїв, дуже потужний спіч.

Історія така: Сеннахерів, цар Ассирії захопив усі міста Юдеї і наближався до Єрусалиму, останнього оплоту і надії народу. Він послав слугу Рабшака на переговори. З боку Юдеї цар Єзекія послав урядовця палацу, писаря і літописця. Вони зустрілися біля стіни Єрусалиму. Там Рабшак проголосив свою промову до Єзекії. Основні пункти відмічу пунктами: 
- На що ти надієшся? Єгипет і твій Бог тобі не допоможуть
- Єгипет — це надломлена палиця з тростини, яка проколює долоню кожного, хто лише обіпреться на неї
- ʼхіба не без волі ГОСПОДА я вирушив проти цієї країни, щоб її знищити?ʼ - це цитата
- навіть, якби я віддав тобі 2000 коней, в тебе немає вершників для них
Основний меседж: надії немає.
Тоді посланці з Єрусалиму кажуть: 'Будь ласка, розмовляй з твоїми слугами арамійською, оскільки цю мову ми розуміємо, і не говори до нас юдейською, щоб чули люди, котрі на стінах міста'. Максимально слабка і нікчемна позиція. Тоді рабшак став цілеспрямовано говорити до народу
- Єзекія вас обманює і дає фальшиву надію
- Здайте місто і будете жити як жили, але в іншій країні
- де боги всіх захоплених народів?
- ʼЗрештою, хіба змогли вони (боги) врятувати Самарію з моєї руки?ʼ - тут чітко розділяється Бог юдейський і боги самарійські

Подобається, що тези Рабшака схожі на опис ассирійців у пророцтвах: вони лише інструмент в Божих руках для покарання Ізраїлю; Єрусалим - як нагострена палиця, на яку ви опираєтесь і тд

Посланці з Єрусалиму нічого не відповіли Рабшаку (згідно з наказом царя), і передали Єзекії все що почули. Далі буде цікаво, але мені саме цей розділ найбільше подобається


#### Розділ 37

Тут ще описані 3 послання: одне від посланців до Ісаї, одне від Сеннахріва до Єзекії, і одне від Бога до Сеннахеріва

1. Єзекія відправив посланців до Ісаї, і ось, що вони передали:
- 'Прийшов час народжувати, але немає сили породити' - схоже на попередні рпророцтва Ісаї з описом родів. Також нагадує наближення дедлайну, до якого не готувався
- 'Може, ГОСПОДЬ, твій Бог, зверне увагу на мову Рабшака, і покарає за слова, які чув ГОСПОДЬ, твій Бог!' - називають Бога Богом Ісаї, але не своїм. Хоча хід думок у них правильний
Ісая каже, що Сеннахерів зара піде додому і помре

2. Сеннахерів послав вісників до Єзекії наступного змісту:
- нехай твій Бог тебе не обманює (так само він казав до юдеїв, що Єзекія їх обманює)
- Я всіх переміг і тебе переможу
Єзекія йде в храм і молиться

3. Ісая передає слова Господа про Сеннахеріва Єзекії:
- Єрусалим сміється з тебе
- Ти вихвалявся, що захопив увесь світ. Хіба ти не чув, що Я все це створив?
- Це Я дозволив тобі руйнувати міста
- Я знаю про тебе все, знаю твоє зухвальствоі твою лють на Мене. Тому ти будеш Моїм рабом і повернешся додому

Далі пророцтво про месію №10: з Єрусалима вийде залишок, і з гори Сіон — спасіння
Ботім Бог знищив 185000 солдатів, тому Сеннахерів з рештою вернувся додому. Там його вбили власні сини в храмі місцевого бога

#### Розділ 38

Єзекія захворів і виздоровів

#### Розділ 39

Вавилонські посли провідують Єзекію, Ісая пророкує, що все пропаде

#### Розділ 40-42

Привіт, нагадую, що ми домовлялися найближчий тиждень бути підзвітними у читанні Біблії, і писати тут про прочитане

Зараз я читаю книгу пророка Ісаї. Вона писалася +- 700р до н.е. Там записано багато пророцтв про найближче майбутнє Ізраїлю і довколишніх народів (війна з Ассирією і вавилонський полон), і ще є дуже багато пророцтв про Ісуса. Я прочитав десь 70% книги  і нарахував уже 12

Сьогодні читав розділи 40, 41, 42. 40 розділ присвячений прославлнюю величі Бога, 41 про те, що Бог врятує і відновить Ізраїль, а 42 про прихід Месії в далекому майбутньому і про спустошення, яке очікує Ізраїль незабаром

Нижче написав кілька ключових віршів, які мені сподобалися:

"Чути голос волаючого в пустелі: Приготуйте ГОСПОДЕВІ дорогу, — рівняйте в степу стежку нашому Богові!" - це пророцтво про Івана, який проголошуватиме прихід Ісуса Христа

"Адже втомлюються і знемагають молоді люди, — спотикаються і падають юнаки, — але хто покладається на ГОСПОДА, відновлятимуться силами! Вони розправлять крила, як орли, — побіжать і не втомляться, підуть і не знесиляться"

"ти, кого Я взяв від країв землі, покликав з найдальших куточків, запевнивши тебе: Ти — Мій слуга! Я тебе вибрав і Я тебе не відкину! Не бійся, бо Я з тобою! Не лякайся, бо Я — твій Бог! Я додам тобі сили і допоможу тобі! Я підтримаю тебе правицею правди Своєї!" - це про Ізраїль, але можна сприймати і особисто, бо ми теж обрані Богом

"Ось Мій Слуга, Якого Я підтримую, — Мій Обранець, Якого вподобала Моя душа. Я зіллю на Нього Свого Духа, і Він встановить серед народів правосуддя." - ще одне пророцтвро про Ісуса



Не бійся, _Мій_ черв’ячку, Якове, — горсточко Ізраїлю! Я тобі допоможу, — каже ГОСПОДЬ, твій Визволитель, Святий Ізраїлів!

#### Розділ 43
Тут провіщається спасіння для Ізраїля, Господь каже що збере нащадків юдеїв після спустошення

"Коли переходитимеш через води, — Я _буду_ з тобою, — через ріки, вони тебе не затоплять. Якщо будеш йти крізь вогонь, — не попечешся, і полум’я тебе не обпалить. Адже Я, ГОСПОДЬ, твій Бог, Святий Ізраїлів, — твій Спаситель!"

"Але ти, Якове, не кликав до Мене, — ти знехтував Мною, Ізраїлю. Ти не приводив для Мене своїх овець на всепалення. Ти не прославляв Мене своїми жертвами"

#### Розділ 44
Продовження теми спасіння для Ізраїля. Тут ще багато написано про безглузість поклоніння ідолам 

"Частину дерева він палить у вогні, _щоб зігрітись,_ — іншою пече м’ясо, їсть печеню і насичується, а зігрівшись і наситившись, він каже: Мені тепло, і приємно дивитись на вогонь. З решти дерева він робить собі різьбленого ідола, щоб падати перед ним у поклоні долілиць, — стоячи навколішки, молиться до нього, волаючи: Спаси мене, бо ти є моїм богом!"
Я подумав, що буває дуже легко цінувати земні речі (телефон, їжа, серіали) і поклонятися їм, забуваючи про Бога. Але це так само безглуздо, як тут описано про дерев'яного ідола
#### Розділ 45
Пророцтво про Кіра, царя Персії, який відбустить Ізраїль з полону. Теж піднімається тема величності Бога. Читається протиставлення безглуздості поклоніння ідолам у минулому розділі і величі Бога, який єдиний гідний хвали у цьому розділі

"Горе тому, хто сперечається зі своїм Творцем, — черепок із земних черепків. Хіба глина може сказати гончареві: Що ти робиш? Або витвір — про свого майстра: Він не має рук!"

"У ГОСПОДІ будуть виправдані й прославлені всі нащадки Ізраїля." - це мабуть теж мона вважати пророцтвом про Ісуса, бо саме у Ньому і через Нього ми виправдані