
#### 1
Тяжко згрішив Єрусалим і через те став огидним. Всі, котрі його величали, тепер ним гидують, дивлячись на його голизну. Та й сам він зітхає, відвертаючи _від сорому своє_ обличчя

Нехай усі їхні злочини постануть перед Тобою. Тож учини з ними так, як Ти вчинив зі мною за всі мої беззаконня, адже я стогну безперестанку, і моє серце не перестає боліти

#### 2
Зглянься, ГОСПОДИ, й подивися, на кого Ти спровадив таке горе! Невже жінки мають їсти плід свого лона, — вигодованих ними немовлят? Невже мають бути вбитими в Господній Святині священики й пророки?

#### 3
Постійні думки про це шматують у мені мою душу.  Але я нагадую своєму серцю _минуле,_ і від того оживає в мені надія. З ГОСПОДНЬОЇ милості ми _все ж_ не загинули, тому що Його милосердя не вичерпується

Хіба не за наказом Всевишнього трапляється добре й погане? Чому нарікає кожна жива людина? Нехай би вона нарікала на власні гріхи. Тож випробуймо та дослідімо свої дороги життя, і навернімось до Господа!

Подивись, адже сідають вони, чи встають, я — їхня глумлива пісня. Відплати їм, ГОСПОДИ, за їхніми вчинками! Пошли їм затьмарення сердець і нехай впаде на них Твоє прокляття! Ти, ГОСПОДИ, переслідуватимеш їх у гніві, поки не вигубиш із-під небес!

#### 4
Ті, що гинуть від меча, щасливіші від тих, що вмирають з голоду. Адже голодні відходять у муках, поволі, вражені голодом через відсутність плодів на полі.

#### 5
Невже Ти хочеш назавжди забути про нас, залишивши нас на _такий_ довгий час? Верни нас, ГОСПОДИ, до Себе, — і ми повернемось! Віднови наші _щасливі_ дні, як було колись! Невже Ти зовсім відкинув нас, й нам здається, що нема кінця Твоєму гніву?