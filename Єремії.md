#### 1
Ти ж підготовся, встань і говори їм усе, що Я тобі накажу. Не бійся їх, бо інакше Я нашлю на тебе ще більший страх перед ними.

#### 2
вони Мене, Джерело живої води, відкинули, і видовбали свої водойми, — водоймища діряві, які не здатні утримувати воду

ти кажеш: Невинна я, і Його (_Божий_) гнів мене мине! Але Я свідчитиму проти тебе на суді, хоча б тому, що ти говориш: Я не згрішила

#### 3
невірна сестра _Ізраїлю_, Юдея, не навернулася до Мене всім своїм серцем, а лише удавано, з лукавством, — говорить ГОСПОДЬ. Тоді сказав мені ГОСПОДЬ: Відступниця Ізраїль виявилась справедливішою, ніж невірна Юдея

#### 4
Мешканці Єрусалима й усі, що заселяєте Юдею, обріжте крайню плоть вашого серця, — обрізуйтеся заради ГОСПОДА, щоб не запалав Мій гнів, як вогонь, і не вибухнув пожежею через ваші злочини, бо тоді не буде кому його погасити

#### 5
Пройдіться хоча б вулицями Єрусалима, роздивіться та розпитайте, — пошукайте на його майданах, чи знайдете хоч одну людину, котра б дотримувалася правосуддя і шукала правди?! І Я змилосердився б над ними

#### 6
Так говорить ГОСПОДЬ: Зупиніться на дорогах _ваших_ і роздивіться, — довідайтеся про стежки відвічні, — де дорога до доброго, нею йдіть, і знайдете спокій вашим душам. Але вони відповіли: Не підемо!

#### 7
При цьому ви приходите й стаєте переді Мною в цьому Храмі, який носить Моє Ім’я, і говорите: Ми спасенні! — продовжуючи чинити всі ті гидоти? Хіба цей Храм, у якому проголошується Моє Ім’я, в ваших очах став печерою розбійників? Я усе це бачу, — говорить ГОСПОДЬ

#### 8
Як же ви можете говорити: Ми мудрі й знаємо ГОСПОДНІЙ Закон!? Адже фальшиве перо _ваших_ писарів перетворило його (_Закон_) на обман!

#### 9
Тому так говорить ГОСПОДЬ: Нехай мудрий не хвалиться своєю мудрістю, і сильний нехай не хвалиться силою своєю. Нехай багатий не хвалиться своїм багатством! А хто хоче хвалитися, нехай хвалиться тим, що знає Мене, — розуміє, що Я ГОСПОДЬ, Котрий творить милосердя, правосуддя і правду на землі, бо саме у цьому Моє задоволення, — говорить ГОСПОДЬ. 

Ось надходять дні, — наголошує ГОСПОДЬ, — коли Я скараю кожного обрізаного за _його_ необрізане _серце_. _Покараю_ Єгипет, Юдею, Едом, синів Аммона, Моав та всіх мешканців пустелі, що вистригають собі скроні, оскільки всі ці народи (_мешканці пустелі_) необрізані _тілом_, тоді як весь Ізраїлів дім необрізаний серцем!
#### 10
Адже так говорить ГОСПОДЬ: На цей раз Я відкину від Себе мешканців цього краю, завдам їм страждань, аби вони, шукаючи, знайшли Мене

#### 11
Тож не молися ти (_Єреміє_) за цей народ, — не молись і не благай за них, тому що Я не слухатиму, коли вони волатимуть до Мене, в час їхньої недолі!

#### 12
Якщо ти біг з пішими, — _відповідає Господь, —_ і вони тебе втомили, то як будеш змагатися з кіннотою? Коли ти почуваєш себе в небезпеці в мирній країні, то що робитимеш під час повені Йордану?

#### 13
Хіба може ефіоплянин змінити колір своєї шкіри, чи леопард — свої плями? Так само і ви, котрі звикли чинити зло, хіба можете робити добро?

#### 14
Невже Ти зовсім відкинув Юдею і став ненависним Твоїй душі Сіон? Навіщо Ти нас так вразив, позбавивши нас зцілення? Ми очікували миру, але добра немає, — _сподівались_ на лікування, але перед нами жах

#### 15
Я зроблю тебе перед цим народом неприступним мідним муром, і, хоч вони воюватимуть з тобою, проте не зможуть подужати тебе, тому що Я буду з тобою, аби тебе визволяти й рятувати тебе, — говорить ГОСПОДЬ

#### 16
І коли перекажеш цьому народові всі ці слова, то вони тебе спитають: За що ГОСПОДЬ провістив щодо нас таке велике лихо? Яка наша провина, в чому наш гріх? Що такого ми учинили проти ГОСПОДА, нашого Бога?

#### 17
Як куріпка, що висиджує чужі яйця, яких не знесла, так само той, хто здобуває багатство несправедливо, — у половині своїх днів він його втратить, а наприкінці виявиться безумцем.

 І приходитимуть з інших міст Юдеї та з околиць Єрусалима, — з Веніямінового краю і з рівнин, з гір і південного (_Неґев_) краю, приносячи всепалення і жертви, хлібні дари й ладан, — _а найголовніше_ вони приноситимуть до ГОСПОДНЬОГО Храму хвалу _та вдячність_

#### 18
Хіба Я не можу з вами, роде Ізраїлів, зробити так, як оцей гончар? — говорить ГОСПОДЬ. Адже ви, роде Ізраїлів, у Моїх руках, як глина в руках гончаря

Адже Ти, ГОСПОДИ, знаєш про всі їхні злочинні задуми, щоб мене знищити. Не прощай їм їхніх провин і не зітри їхніх гріхів перед Тобою. Нехай вони попадають перед Тобою, — в час Твого гніву відплати їм

#### 19
Тоді розіб’єш глечик на очах мужів, котрі прийшли з тобою, і скажеш їм, що говорить ГОСПОДЬ: Ось так Я розіб’ю цей народ і зруйную місто, як розбивається глиняний посуд, якого вже більше відновити неможливо. І ховатимуть мертвих у Тофеті, оскільки не вистачатиме _належних_ місць для поховання

#### 20
Але, щойно я вирішую: Не згадуватиму про Нього й більше не говоритиму в Його Ім’я, то в моєму серці наче спалахує вогонь, який був притушений у моїх костях, — я стараюсь його втримувати, але не можу

#### 21
Ось Я пропоную вам вибір: дорогу життя і дорогу смерті. Хто залишатиметься в цьому місті, той загине від меча, від голоду й від моровиці, а хто вийде і перейде до халдеїв, що вас оточили, той житиме, і життя його буде йому як здобич

#### 22
Як Я живий, — говорить ГОСПОДЬ, — навіть якби Єхонія, син Єгоякіма, цар Юдейський, був перснем з печаткою на Моїй правиці, то і звідти Я тебе зірвав би, та віддав би тебе в руки тих, що прагнуть твоєї смерті, та в руки тих, кого ти завжди боявся, — в руки самого Навуходоносора, вавилонського царя, і в руки халдеїв

#### 23
Я чув усе те, що говорили пророки, фальшиво провіщаючи від Мого Імені, й промовляючи: Я бачив сон, я сон побачив! Як довго ще перебуватиме омана в серцях пророків, котрі провіщають неправду власних задумів?

#### 24
Я доброзичливо споглядатиму на них і поверну їх назад у цю землю; Я відбудую їх, і більше не нищитиму, посаджу їх, і не викорінюватиму. І дам їм серце, здатне Мене пізнати, що Я — ГОСПОДЬ. Вони стануть Моїм народом, а Я буду їхнім Богом, тому що навернуться до Мене всім своїм серцем

#### 25
Тому скажи їм: Так говорить ГОСПОДЬ Саваот, Бог Ізраїлю: Пийте і впивайтесь! Падаючи, виблюйте випите, але ви вже не встанете від удару меча, який Я посилаю на вас. А якщо вони відмовлятимуться взяти чашу з твоїх рук, щоб випити, тоді скажи їм, що говорить ГОСПОДЬ Саваот: Вам неодмінно доведеться випити!

#### 26
Тепер же, _благаю,_ виправте ваші дороги життя та ваші вчинки й прислухайтеся до голосу ГОСПОДА, вашого Бога, — Господь пожаліє вас і не допустить лиха, яке Він замислив проти вас. Що ж до мене, то я у ваших руках, — робіть зі мною те, що вважаєте за потрібне і правильне, але добре запам’ятайте: якщо ви мене вб’єте, то стягнете невинну кров на себе, на це місто та на його мешканців, тому що насправді послав мене до вас ГОСПОДЬ, аби сповістити вам усі ці слова

#### 27
Я — Той, Хто Своєю великою силою і Своєю простягнутою рукою створив землю, людину та всіх тварин, що існують на землі, і Я даю її (_землю_) тим, кому лишень забажаю. Зараз Я віддаю усі ці землі в руки вавилонського царя Навуходоносора, Мого слуги. Також Я віддаю йому всіх диких звірів, аби йому служили.

#### 28
Після того як пророк Ананія розбив ярмо, стягнувши його з шиї пророка Єремії, було до Єремії ГОСПОДНЄ слово такого змісту: Йди і скажи Ананії слова, які говорить ГОСПОДЬ: Ти зламав дерев’яне ярмо, але Я замість нього зроблю залізне ярмо

#### 29
Так говорить ГОСПОДЬ Саваот, Бог Ізраїлю, до всіх поневолених, котрих Я переселив з Єрусалима до Вавилону: Будуйте доми й проживайте в них, насаджуйте сади й споживайте їхні плоди. Одружуйтесь і народжуйте синів та дочок, — одружуйте ваших синів й віддавайте заміж ваших дочок, і нехай родяться у них діти, — намножуйтесь, і не зменшуйтеся! Дбайте про спокій міста, в яке Я вас виселив, і моліться за нього ГОСПОДУ, оскільки за його добробуту і вам буде добре

#### 30
Тож, Якове, мій слуго, не бійся, — говорить ГОСПОДЬ, — і не жахайся Ізраїлю! Адже Я врятую тебе в далекому краю, — поверну твоїх нащадків з країни їхнього поневолення. Повернеться Яків й житиме в спокої і в безпеці, бо вже ніхто його не лякатиме

#### 31
У ті дні більше не говоритимуть: Батьки їли кислий виноград, а в дітей на зубах оскома. Адже кожна людина вмиратиме за власний гріх, і на зубах оскома буде лише в того, хто їв неспілий виноград

Ось який Заповіт того часу Я укладу з родом Ізраїля, — говорить ГОСПОДЬ, — Я вкладу Мій Закон у їхню душу і на їхніх серцях напишу його, і таким чином, буду їхнім Богом, а вони будуть Моїм народом
#### 32
 я купив поле Ханамеїла, сина мого дядька, що в Анатоті, відваживши йому сімнадцять срібних шеклів
 
Так говорить ГОСПОДЬ Саваот, Бог Ізраїлю: Візьми обидва сувої, — цей купчий сувій-грамоту, запечатаний, а також другий, незапечатаний, — і поклади їх у глиняний посуд, аби зберегти їх надовго. Адже так говорить ГОСПОДЬ, Бог Ізраїлю: Прийде час, і в цій країні знову продаватимуть і купуватимуть доми, поля і

#### 33
Звернись до Мене, і Я тобі відповім, — сповіщу тобі велике й неосяжне, — _відкрию_ те, чого ти не знаєш

Я очищу їх від усякого їхнього морального бруду, яким вони опоганились переді Мною, і прощу всі їхні беззаконня, якими вони грішили проти Мене, відступивши від Мене

У визначені дні того часу Я вирощу Давидові Пагінець праведності, Котрий вершитиме правосуддя та справедливість на землі! В той час спасеться Юдея, і перебуватиме в безпеці Єрусалим. А ось ім’я, яким Його називатимуть: ГОСПОДЬ — виправдання наше!

не може бути розірваний Мій Заповіт з Моїм слугою Давидом, відносно того, що його спадкоємці завжди царюватимуть на його престолі, — як і священики з роду Левія завжди служитимуть Мені

#### 34
Тому так говорить ГОСПОДЬ: Ви Мене не послухали, як обіцяли, щоб кожен оголосив справжню свободу своєму братові й своєму ближньому. Тому тепер Я оголошую вам, — це сказано ГОСПОДОМ, — свободу загинути від меча, від моровиці й від голоду. Я учиню вас жахливим прикладом для всіх царств землі

#### 35
Так говорить ГОСПОДЬ Саваот, Бог Ізраїлю: Піди й скажи громадянам Юдеї та мешканцям Єрусалима: Невже ви й після цього не послухаєтесь Моїх слів й не станете мудрішими? — говорить ГОСПОДЬ. Нащадки Йонадава, сина Рехава, дотримуються Заповіту свого прабатька, щоб не пити вина; вони й справді не п’ють його по цей день, позаяк послушні наказу свого прабатька. Я ж повчав вас щодня, з самого ранку, але Мене ви не слухались

#### 36
 говорить ГОСПОДЬ: Ти спалив той сувій, приговорюючи: І для чого ти, _Єреміє,_ написав такі слова, що неодмінно прийде вавилонський цар і зруйнує цей край, знищуючи людей і скотину?‥ Тому так говорить ГОСПОДЬ щодо Юдейського царя Єгоякіма: Не будуть його нащадки сидіти на престолі Давида, а його мертве тіло викинуть геть під спеку дня та на холод ночі.

#### 37
Нарешті цар Седекія послав за ним, і, коли його привели в царський палац, цар потайки запитав його: Чи є якесь слово від ГОСПОДА? А Єремія відповів: Є! І додав: Ти будеш виданий у руки вавилонського царя

Де тепер ваші пророки, що вам провіщали, запевняючи: Не піде вавилонський цар проти тебе та проти цього краю?!

#### 38
Вони схопили Єремію й кинули його у _водозбірну_ яму царського сина Малкії, що була у дворі в’язниці. Єремію туди спустили на мотузках. Оскільки в ямі не було води, а лише болото, то Єремія погруз у тому болот

Після цього Єремія сказав Седекії: Так говорить ГОСПОДЬ, Бог Саваот, — Бог Ізраїлю: Якщо ти все-таки вийдеш назустріч з можновладцями вавилонського царя, то врятуєш своє життя, і це місто не буде віддане вогню, — залишишся також живим ти і твоя родина. Але якщо ти не вийдеш до можновладців вавилонського царя, місто _Єрусалим_ буде віддане в руки халдеїв, які його спалять вогнем, і ти не врятуєшся від їхніх рук.

«Єремія ж залишався у в’язничному дворі під вартою аж до того часу, коли був захоплений Єрусалим. Отже, Єрусалим таки був здобутий ворогами.»

#### 39
Синів Седекії вавилонський цар стратив у Рівлі у нього (_батька_) на очах; знищив вавилонський цар і всіх знатних людей Юдеї. Самому ж Седекії він виколов очі, закував його в мідні кайдани і відправив його до Вавилону

Стосовно ж Єремії, то вавилонський цар Навуходоносор віддав Невузараданові, начальнику охорони, такий наказ: Візьми його, й приділи йому свою увагу, — не чини йому жодного зла, а виконай те, про що він тебе попросить

#### 40
Начальник охорони покликав Єремію і сказав йому: ГОСПОДЬ, твій Бог провістив це нещастя щодо цього місця. І що ГОСПОДЬ сказав, те й учинив, оскільки ви згрішили проти ГОСПОДА і не прислухались до Його застережень, тому усе це з вами й сталось

Коли всі провідники окремих військових підрозділів, які _разом зі своїми людьми переховувались_ у полях, почули, що вавилонський цар призначив Ґедалію, сина Ахікама, намісником краю, підпорядкувавши йому чоловіків, жінок і дітей, а також найбідніших людей краю, які не були переселені до Вавилону,  то прибули до Ґедалії в Міцпу, зокрема: Ізмаїл, син Нетанії, Йоханан та Йонатан, сини Кареаха, і Серая, син Танхумета, сини Ефая з Нетофати, та Єзанія, син Маакатія, — всі вони прибули зі своїми людьми.

#### 41
Ізмаїл, син Нетанії, убив Ґедалію, сина Ахікама, якого вавилонський цар поставив намісником у країні.

#### 42
Нехай же ГОСПОДЬ, ==твій== Бог, вкаже, якою дорогою нам іти, та порадить, що маємо робити

Я вас зрозумів! Ось я помолюсь до ГОСПОДА, ==вашого== Бога, як ви бажаєте, й кожне слово, яке скаже ГОСПОДЬ, я сповіщу вам, — не приховаю від вас нічого

Буде це добре, чи зле, ми послухаємось голосу ГОСПОДА, ==нашого== Бога, до Якого ми тебе посилаємо

#### 43
Ти неправду говориш, і тебе ГОСПОДЬ, ==наш== Бог, не послав, аби сказати: Не йдіть у Єгипет, щоб там проживати

Так говорить ГОСПОДЬ Саваот, Бог ==Ізраїлю==: Ось Я спроваджу вавилонського царя Навуходоносора, Мого слугу, й поставлю його престол на цих каменях, які я тут закопав, і він поставить над ними свій намет

#### 44
будемо кадити ладаном перед небесною царицею, приносячи їй жертви возливання, як це робили ми до цього, за прикладом наших батьків, наших царів і наших можновладців у Юдейських містах та на вулицях Єрусалима. Адже тоді ми мали досхочу хліба, — все в нас було добре, і ми не знали лиха

#### 45
Ти говориш: Горе мені, бо ГОСПОДЬ додав до мого болю ще й смуток. Я змучився від свого зітхання і не знаходжу спокою. Я спроваджу лихо на все живе, — говорить ГОСПОДЬ, — але тобі Я подарую життя, як здобуток скрізь, куди б ти не пішов!

#### 46
Єгипет — вродлива телиця, але з півночі летить овід

Не бійся, Мій слуго Якове, — говорить ГОСПОДЬ, — бо Я з тобою. Адже Я вигублю всі народи, серед яких Я тебе розпорошив, — тебе ж не знищу. Я покараю тебе справедливо, й непокараним тебе не залишу.

#### 47
О, горе, мечу ГОСПОДНІЙ! Коли нарешті ти заспокоїшся? Повернись у свої піхви, стримайся і вгамуйся. Але як він може заспокоїтись, коли Сам ГОСПОДЬ дав йому наказ? Проти Аскалону та проти мешканців морського узбережжя Він його направив!

#### 48
Моав буде осоромлений через _свого бога_ Кемоша, як був осоромлений Ізраїль, понадіявшись на _тельця_ в Бетелі.

#### 49
Пророцтво про знищення 5 народів. Часто пророцтва закінчуються словами: Але в останній час Я зміню долю {народ}, — говорить ГОСПОДЬ

#### 50
Тому так говорить ГОСПОДЬ Саваот, Бог Ізраїлю: Я відплачу вавилонському цареві і його країні так, як Я покарав ассирійського царя, і поверну Ізраїль на його пасовиська, — він буде пастися на Кармелі й Башані, насичуючись на горах Єфрема та Гілеаду

#### 51
При цьому оголоси: Так потоне Вавилон і вже не підійметься від усіх тих нещасть, які Я на нього наведу, оскільки не буде в нього сили. (На цьому закінчилось доручення Єремії).

#### 52
Він замінив його в’язничний одяг. Таким чином Єгоякім постійно харчувався з царського столу до кінця свого життя. Вавилонський цар забезпечив йому постійне утримання, яким Єгоякім користувався щодня до самої смерті.